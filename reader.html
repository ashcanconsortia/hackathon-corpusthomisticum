<!doctype html>
<html lang="en">
<head>
  <meta charset="utf-8">
  <title>Corpus Thomisticum</title>
  <meta name="description" content="Corpus Thomisticum visualization project.">
  <meta name="author" content="AshcanConsortia">

  <link href="https://fonts.googleapis.com/css?family=Cinzel|Cormorant+Garamond:400,400i,700,700i&amp;subset=latin-ext" rel="stylesheet">
  <link rel="stylesheet" href="style.css">

</head>
<body>
  <header id="mainheader">
    <nav id="topnav">
      <span class="navlabel">Display by: </span>
      <select id="menu" onChange="navMenu();">
       <option value="reader.html">Individual Work</option>
       <option value="index.html">Section</option>
       <option value="chronological.html">Chronological</option>
       <option value="idea.html">Idea Map</option>
      </select>
      <span class="navlabel">:</span>
      <select>
       <option value="section" selected>Summa Theologica</option>
       <option value="section">Summa Contra Gentiles</option>
      </select>
    </nav>
    <span id="title"><a href="index.html">Corpus Thomisticum</a></span>
  </header>

  <div id="timeline1-left">.</div>
  <div id="timeline1-right">.</div>
  <div id="timeline1-mid">.</div>

  <div id="content">
    <div class="trans-align">
      <div class="reader-timeline1">
        <div class="dot-left"><a href="quote"><img src="images/references/bible.jpg" width=100 height=100></a></div>
      </div>
      <div class="lang1">
        <div class="langnav">
          <span class="navlabel">Size:</span>
          <select id = "font-size-menu" onChange="fontMenu()">
            <option value="0.5em">50%</option>
            <option value="0.75em">75%</option>
            <option value="1em" selected>100%</option>
            <option value="1.25em">125%</option>
            <option value="1.5em">150%</option>
            <option value="1.75em">175%</option>
            <option value="2em">200%</option>
          </select>
          <span class="navlabel">Language:</span>
          <select>
           <option value="chronological">Latin</option>
           <option value="idea map">English</option>
         </select>
         <a href="reader2.html"><img src="images/icons-png/caret-left-3x.png"></a>
        </div>
        <h1>Summa Theologica</h1>
        <h2>Prooemium</h2>
        <p class="text">
        Quia Catholicae veritatis doctor non solum provectos debet instruere, sed ad eum pertinet etiam incipientes erudire, secundum illud apostoli I ad Corinth. III, tanquam parvulis in Christo, lac vobis potum dedi, non escam; propositum nostrae intentionis in hoc opere est, ea quae ad Christianam religionem pertinent, eo modo tradere, secundum quod congruit ad eruditionem incipientium. Consideravimus namque huius doctrinae novitios, in his quae a diversis conscripta sunt, plurimum impediri, partim quidem propter multiplicationem inutilium quaestionum, articulorum et argumentorum; partim etiam quia ea quae sunt necessaria talibus ad sciendum, non traduntur secundum ordinem disciplinae, sed secundum quod requirebat librorum expositio, vel secundum quod se praebebat occasio disputandi; partim quidem quia eorundem frequens repetitio et fastidium et confusionem generabat in animis auditorum. Haec igitur et alia huiusmodi evitare studentes, tentabimus, cum confidentia divini auxilii, ea quae ad sacram doctrinam pertinent, breviter ac dilucide prosequi, secundum quod materia patietur.
        </p>
      </div>
    </div>
      <div class="trans-align">
      <div class="reader-timeline1">

      </div>
      <div class="lang1">
        <h2>Prima Pars</h2>
        <h3>Quaestio 1</h3>
        <h4>Prooemium</h4>
        <p class="text">
        Et ut intentio nostra sub aliquibus certis limitibus comprehendatur, necessarium est primo investigare de ipsa sacra doctrina, qualis sit, et ad quae se extendat. Circa quae quaerenda sunt decem. Primo, de necessitate huius doctrinae. Secundo, utrum sit scientia. Tertio, utrum sit una vel plures. Quarto, utrum sit speculativa vel practica. Quinto, de comparatione eius ad alias scientias. Sexto, utrum sit sapientia. Septimo, quid sit subiectum eius. Octavo, utrum sit argumentativa. Nono, utrum uti debeat metaphoricis vel symbolicis locutionibus. Decimo, utrum Scriptura sacra huius doctrinae sit secundum plures sensus exponenda.
        </p>
      </div>
    </div>
    <div class="trans-align">
      <div class="reader-timeline1">

      </div>
      <div class="lang1"><h4>Articulus 1</h4></div>
    </div>
    <div class="trans-align">
      <div class="reader-timeline1">
        <div class="dot-left"><a href="quote"><img src="images/references/bible.jpg" width=100 height=100></a></div>
      </div>
      <div class="lang1">
        <p class="text">
        Ad primum sic proceditur. Videtur quod non sit necessarium, praeter philosophicas disciplinas, aliam doctrinam haberi. Ad ea enim quae supra rationem sunt, homo non debet conari, secundum illud Eccli. III, altiora te ne quaesieris. Sed ea quae rationi subduntur, sufficienter traduntur in philosophicis disciplinis. Superfluum igitur videtur, praeter philosophicas disciplinas, aliam doctrinam haberi.
        </p>
      </div>
    </div>
    <div class="trans-align">
      <div class="reader-timeline1">
        <div class="dot-mid1"><a href="quote"><img src="images/references/aristotle.jpg" width=100 height=100></a></div>
      </div>
      <div class="lang1">
        <p class="text">
        Praeterea, doctrina non potest esse nisi de ente, nihil enim scitur nisi verum, quod cum ente convertitur. Sed de omnibus entibus tractatur in philosophicis disciplinis, et etiam de Deo, unde quaedam pars philosophiae dicitur theologia, sive scientia divina, ut patet per philosophum in VI Metaphys. Non fuit igitur necessarium, praeter philosophicas disciplinas, aliam doctrinam haberi.
        </p>
      </div>
    </div>
    <div class="trans-align">
      <div class="reader-timeline1">
        <div class="dot-left"><a href="quote"><img src="images/references/bible.jpg" width=100 height=100></a></div>
      </div>
      <div class="lang1">
        <p class="text">
        Sed contra est quod dicitur II ad Tim. III, omnis Scriptura divinitus inspirata utilis est ad docendum, ad arguendum, ad corripiendum, ad erudiendum ad iustitiam. Scriptura autem divinitus inspirata non pertinet ad philosophicas disciplinas, quae sunt secundum rationem humanam inventae. Utile igitur est, praeter philosophicas disciplinas, esse aliam scientiam divinitus inspiratam.
        </p>
      </div>
    </div>
    <div class="trans-align">
      <div class="reader-timeline1">
        <div class="dot-left"><a href="quote"><img src="images/references/bible.jpg" width=100 height=100></a></div>
      </div>
      <div class="lang1">
        <p class="text">
        Respondeo dicendum quod necessarium fuit ad humanam salutem, esse doctrinam quandam secundum revelationem divinam, praeter philosophicas disciplinas, quae ratione humana investigantur. Primo quidem, quia homo ordinatur ad Deum sicut ad quendam finem qui comprehensionem rationis excedit, secundum illud Isaiae LXIV, oculus non vidit Deus absque te, quae praeparasti diligentibus te. Finem autem oportet esse praecognitum hominibus, qui suas intentiones et actiones debent ordinare in finem. Unde necessarium fuit homini ad salutem, quod ei nota fierent quaedam per revelationem divinam, quae rationem humanam excedunt. Ad ea etiam quae de Deo ratione humana investigari possunt, necessarium fuit hominem instrui revelatione divina. Quia veritas de Deo, per rationem investigata, a paucis, et per longum tempus, et cum admixtione multorum errorum, homini proveniret, a cuius tamen veritatis cognitione dependet tota hominis salus, quae in Deo est. Ut igitur salus hominibus et convenientius et certius proveniat, necessarium fuit quod de divinis per divinam revelationem instruantur. Necessarium igitur fuit, praeter philosophicas disciplinas, quae per rationem investigantur, sacram doctrinam per revelationem haberi.
        </p>
      </div>
    </div>
    <div class="trans-align">
      <div class="reader-timeline1">
        <div class="dot-left"><a href="quote"><img src="images/references/bible.jpg" width=100 height=100></a></div>
      </div>
      <div class="lang1">
        <p class="text">
        Ad primum ergo dicendum quod, licet ea quae sunt altiora hominis cognitione, non sint ab homine per rationem inquirenda, sunt tamen, a Deo revelata, suscipienda per fidem. Unde et ibidem subditur, plurima supra sensum hominum ostensa sunt tibi. Et in huiusmodi sacra doctrina consistit.
        </p>
      </div>
    </div>
    <div class="trans-align">
      <div class="reader-timeline1">

      </div>
      <div class="lang1">
        <p class="text">
        Ad secundum dicendum quod diversa ratio cognoscibilis diversitatem scientiarum inducit. Eandem enim conclusionem demonstrat astrologus et naturalis, puta quod terra est rotunda, sed astrologus per medium mathematicum, idest a materia abstractum; naturalis autem per medium circa materiam consideratum. Unde nihil prohibet de eisdem rebus, de quibus philosophicae disciplinae tractant secundum quod sunt cognoscibilia lumine naturalis rationis, et aliam scientiam tractare secundum quod cognoscuntur lumine divinae revelationis. Unde theologia quae ad sacram doctrinam pertinet, differt secundum genus ab illa theologia quae pars philosophiae ponitur.
        </p>
      </div>
    </div>
    <div class="trans-align">
      <div class="reader-timeline1">

      </div>
      <div class="lang1"><h4>Articulus 2</h4></div>
    </div>
    <div class="trans-align">
      <div class="reader-timeline1">
        <div class="dot-left"><a href="quote"><img src="images/references/bible.jpg" width=100 height=100></a></div>
      </div>
      <div class="lang1">
        <p class="text">
        Ad secundum sic proceditur. Videtur quod sacra doctrina non sit scientia. Omnis enim scientia procedit ex principiis per se notis. Sed sacra doctrina procedit ex articulis fidei, qui non sunt per se noti, cum non ab omnibus concedantur, non enim omnium est fides, ut dicitur II Thessalon. III. Non igitur sacra doctrina est scientia.
        </p>
      </div>
    </div>
    <div class="trans-align">
      <div class="reader-timeline1">

      </div>
      <div class="lang1">
        <p class="text">
        Praeterea, scientia non est singularium. Sed sacra doctrina tractat de singularibus, puta de gestis Abrahae, Isaac et Iacob, et similibus. Ergo sacra doctrina non est scientia.
        </p>
      </div>
    </div>
    <div class="trans-align">
      <div class="reader-timeline1">
        <div class="dot-mid1"><a href="quote"><img src="images/references/augustine.jpg" width=100 height=100></a></div>
      </div>
      <div class="lang1">
        <p class="text">
        Sed contra est quod Augustinus dicit, XIV de Trinitate, huic scientiae attribuitur illud tantummodo quo fides saluberrima gignitur, nutritur, defenditur, roboratur. Hoc autem ad nullam scientiam pertinet nisi ad sacram doctrinam. Ergo sacra doctrina est scientia.
        </p>
      </div>
    </div>
    <div class="trans-align">
      <div class="reader-timeline1">

      </div>
      <div class="lang1">
        <p class="text">
        Respondeo dicendum sacram doctrinam esse scientiam. Sed sciendum est quod duplex est scientiarum genus. Quaedam enim sunt, quae procedunt ex principiis notis lumine naturali intellectus, sicut arithmetica, geometria, et huiusmodi. Quaedam vero sunt, quae procedunt ex principiis notis lumine superioris scientiae, sicut perspectiva procedit ex principiis notificatis per geometriam, et musica ex principiis per arithmeticam notis. Et hoc modo sacra doctrina est scientia, quia procedit ex principiis notis lumine superioris scientiae, quae scilicet est scientia Dei et beatorum. Unde sicut musica credit principia tradita sibi ab arithmetico, ita doctrina sacra credit principia revelata sibi a Deo.
        </p>
      </div>
    </div>
    <div class="trans-align">
      <div class="reader-timeline1">

      </div>
      <div class="lang1">
        <p class="text">
        Ad primum ergo dicendum quod principia cuiuslibet scientiae vel sunt nota per se, vel reducuntur ad notitiam superioris scientiae. Et talia sunt principia sacrae doctrinae, ut dictum est.
        </p>
      </div>
    </div>
    <div class="trans-align">
      <div class="reader-timeline1">

      </div>
      <div class="lang1">
        <p class="text">
        Ad secundum dicendum quod singularia traduntur in sacra doctrina, non quia de eis principaliter tractetur, sed introducuntur tum in exemplum vitae, sicut in scientiis moralibus; tum etiam ad declarandum auctoritatem virorum per quos ad nos revelatio divina processit, super quam fundatur sacra Scriptura seu doctrina.
        </p>
      </div>
    </div>
    <div class="trans-align">
      <div class="reader-timeline1">
        <div class="dot-mid1"><a href="quote"><img src="images/references/aristotle.jpg" width=100 height=100></a></div>
      </div>
      <div class="lang1">
        <h4>Articulus 3</h4>
        <p class="text">
        Ad tertium sic proceditur. Videtur quod sacra doctrina non sit una scientia. Quia secundum philosophum in I Poster., una scientia est quae est unius generis subiecti. Creator autem et creatura, de quibus in sacra doctrina tractatur, non continentur sub uno genere subiecti. Ergo sacra doctrina non est una scientia.
        </p>
      </div>
    </div>
    <div class="trans-align">
      <div class="reader-timeline1">

      </div>
      <div class="lang1">
        <p class="text">
        Praeterea, in sacra doctrina tractatur de Angelis, de creaturis corporalibus, de moribus hominum. Huiusmodi autem ad diversas scientias philosophicas pertinent. Igitur sacra doctrina non est una scientia.
        </p>
      </div>
    </div>
    <div class="trans-align">
      <div class="reader-timeline1">
        <div class="dot-left"><a href="quote"><img src="images/references/bible.jpg" width=100 height=100></a></div>
      </div>
      <div class="lang1">
        <p class="text">
        Sed contra est quod sacra Scriptura de ea loquitur sicut de una scientia, dicitur enim Sap. X, dedit illi scientiam sanctorum.
        </p>
      </div>
    </div>
    <div class="trans-align">
      <div class="reader-timeline1">

      </div>
      <div class="lang1">
        <p class="text">
        Respondeo dicendum sacram doctrinam unam scientiam esse. Est enim unitas potentiae et habitus consideranda secundum obiectum, non quidem materialiter, sed secundum rationem formalem obiecti, puta homo, asinus et lapis conveniunt in una formali ratione colorati, quod est obiectum visus. Quia igitur sacra Scriptura considerat aliqua secundum quod sunt divinitus revelata, secundum quod dictum est, omnia quaecumque sunt divinitus revelabilia, communicant in una ratione formali obiecti huius scientiae. Et ideo comprehenduntu
        </p>
      </div>
    </div>
    <div class="trans-align">
      <div class="reader-timeline1">

      </div>
      <div class="lang1">
        <p class="text">
        Ad primum ergo dicendum quod sacra doctrina non determinat de Deo et de creaturis ex aequo, sed de Deo principaliter, et de creaturis secundum quod referuntur ad Deum, ut ad principium vel finem. Unde unitas scientiae non impeditur.
        </p>
      </div>
    </div>
    <div class="trans-align">
      <div class="reader-timeline1">

      </div>
      <div class="lang1">
        <p class="text">
        Ad secundum dicendum quod nihil prohibet inferiores potentias vel habitus diversificari circa illas materias, quae communiter cadunt sub una potentia vel habitu superiori, quia superior potentia vel habitus respicit obiectum sub universaliori ratione formali. Sicut obiectum sensus communis est sensibile, quod comprehendit sub se visibile et audibile, unde sensus communis, cum sit una potentia, extendit se ad omnia obiecta quinque sensuum. Et similiter ea quae in diversis scientiis philosophicis tractantur, potest sacra doctrina, una existens, considerare sub una ratione, inquantum scilicet sunt divinitus revelabilia, ut sic sacra doctrina sit velut quaedam impressio divinae scientiae, quae est una et simplex omnium.
        </p>
      </div>
    </div>
  </div>
</div>

  <footer id="mainfooter">
    A copyright message &copy; 2018.
  </footer>

  <script src="js/scripts.js"></script>
</body>
</html>
